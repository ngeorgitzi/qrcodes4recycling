# qrcodes4recycling
create and distribute qr codes for the blue recicling bins
Το σχολείο μας, 10ο Δημοτικό Σχολείο Λιβαδειάς, είναι ένα 6θέσιο σχολείο στην πρωτεύουσα της Βοιωτίας, τη Λιβαδειά.
Ακολουθούμε το Πρόγραμμα Σπουδών, όπως θεσπίζεται στην κείμενη νομοθεσία, ενώ παράλληλα αναλαμβάνουμε
πρωτοβουλίες και συμμετέχουμε σε διάφορες δράσεις για την προώθηση της συνεργασίας και της ανταλλαγής καλών
πρακτικών. Επίσης, συμμετέχουμε σε καινοτόμα προγράμματα και επιδιώκουμε την επιμόρφωσή μας στα πλαίσια
αναπλαισίωσης των γνώσεων μας και συμμετέχουμε σε εγκεκριμένους διαγωνισμούς και παρακολουθούμε ημερίδες και
σεμινάρια από αρμόδιους φορείς. Το σχολείο μας, αν και αντιμετωπίζει προκλήσεις λόγω των περιορισμένων πόρων και την
απουσία βοηθητικών αιθουσών (διαθέτουμε μόνο 6 αίθουσες διδασκαλίας), συνεχώς επιδιώκει να ενσωματώνει καινοτόμες
πρακτικές που εμπλουτίζουν τη μαθησιακή εμπειρία και ενισχύουν την εξωστρέφεια της σχολικής κοινότητας. Συμμετέχουμε
ενεργά στην ομάδα των δημοτικών σχολείων που υλοποιούν δράσεις στο πλαίσιο του 7ου Πανελλήνιου
Διαγωνισμού Ανοιχτών Τεχνολογιών. Ως έμπειροι συμμετέχοντες φιλοδοξούμε να αξιοποιήσουμε την ευκαιρία αυτή για
την ανάπτυξη δεξιοτήτων στους μαθητές και στις μαθήτριές μας και την ενίσχυση της αλληλεπίδρασης με το περιβάλλον τους.
Το έργο μας αποσκοπεί στη δημιουργία αυτοκόλλητων με QR Code που θα τοποθετηθούν στους μπλε κάδους ανακύκλωσης
της πόλης. Σκανάροντας το QR Code με το κινητό τους τηλέφωνο, οι πολίτες θα λαμβάνουν άμεση πρόσβαση σε πληροφορίες
σχετικά με τα υλικά που επιτρέπεται να ανακυκλωθούν στον συγκεκριμένο κάδο, καθώς και το πρόγραμμα συλλογής των
απορριμμάτων.
Η πλατφόρμα ενημέρωσης που θα συνδέεται με τα QR Codes θα είναι εύχρηστη και θα παρέχει:
• Κατάλογο με επιτρεπόμενα και μη επιτρεπόμενα υλικά στον κάδο.
• Πληροφορίες για το πρόγραμμα συλλογής των κάδων (ημέρες και ώρες).
• Εκπαιδευτικό περιεχόμενο σχετικά με τη σημασία της ανακύκλωσης και τον τρόπο σωστής διαλογής των απορριμμάτων.
Οι πληροφορίες θα ανανεώνονται τακτικά ώστε να παραμένουν επίκαιρες και χρήσιμες. Το έργο χρησιμοποιεί ανοικτές
τεχνολογίες για την ανάπτυξη της πλατφόρμας και ενσωματώνει μαθητοκεντρική προσέγγιση, με ενεργό συμμετοχή των
μαθητών στον σχεδιασμό και την υλοποίηση. Με τον τρόπο αυτό, ενισχύεται η περιβαλλοντική ευαισθητοποίηση και η
συμμετοχή των πολιτών στη διαδικασία της ανακύκλωσης.
Παράλληλα, οι μαθητές/τριες θα χρησιμοποιήσουν έναν τρισδιάστατο εκτυπωτή και το ανοιχτό λογισμικό Tinkercad για να
σχεδιάσουν και να εκτυπώσουν μοντέλα ανακυκλώσιμων και μη ανακυκλώσιμων αντικειμένων, καθώς και μικρούς κάδους
ανακύκλωσης και συμβατικούς που θα χρησιμοποιηθούν για εκπαιδευτικούς σκοπούς. Τα αντικείμενα αυτά θα παρουσιαστούν
σε μια διαδραστική έκθεση ανακύκλωσης, όπου οι επισκέπτες θα ενημερώνονται για τη σωστή διαλογή απορριμμάτων και θα
δοκιμάζουν την τοποθέτηση υλικών στους σωστούς κάδους. Οι μαθητές και οι μαθήτριες που συμμετέχουν θα ενημερώνουν
τους επισκέπτες για τη σωστή ανακύκλωση αντικειμένων.

Φάσεις Υλοποίησης:
1. Καταιγισμός Ιδεών: Οι μαθητές/τριες θα συνεργαστούν σε ομάδες για να επιλέξουν τους χώρους παρέμβασης στην
περιοχή τους. Θα συζητήσουν τις ανάγκες του τοπικού περιβάλλοντος και θα προτείνουν τρόπους για να βελτιώσουν την
ανακύκλωση μέσω καινοτόμων τεχνολογικών λύσεων, όπως τα QR Codes.
2. Συλλογή Πληροφοριών: Στη φάση αυτή, οι μαθητές/τριες θα πραγματοποιήσουν έρευνα για τον επιλεγμένο χώρο
παρέμβασης. Θα μελετήσουν τα είδη υλικών που συνήθως ανακυκλώνονται στην περιοχή, το πρόγραμμα συλλογής και την
υπάρχουσα πληροφόρηση που παρέχεται στους πολίτες. Η έρευνα θα βασίζεται σε ανοιχτά δεδομένα και υπάρχουσες καλέςπρακτικές, ενώ θα επιδιώξουμε τη συνεργασία με τοπικές αρχές και υπηρεσίες καθαριότητας.
3. Επιτόπιες Επισκέψεις: Οι μαθητές/τριες θα επισκεφτούν τους χώρους των μπλε κάδων και θα καταγράψουν τα σημεία
που χρήζουν βελτίωσης. Θα αναλύσουν την τοποθέτηση των κάδων, τη σαφήνεια των σημάτων ανακύκλωσης και θα
παρατηρήσουν εάν υπάρχουν ελλείψεις στην πληροφόρηση που παρέχεται στους πολίτες.
4. Προτάσεις Μαθητών: Οι μαθητές/τριες θα αναπτύξουν τις προτάσεις τους για βελτίωση των κάδων ανακύκλωσης, όπως η
τοποθέτηση των QR Codes και η ανάπτυξη της πλατφόρμας ενημέρωσης. Επίσης, θα προτείνουν εκπαιδευτικά υλικά για την
ευαισθητοποίηση των πολιτών, χρησιμοποιώντας την πλατφόρμα και τη δυνατότητα διαδραστικών εκπαιδευτικών εργαλείων.
5. Σχεδίαση Αντικειμένων και Κάδων Ανακύκλωσης με το Tinkercad: Οι μαθητές/τριες θα χρησιμοποιήσουν το ελεύθερο και
ανοιχτό λογισμικό Tinkercad για να σχεδιάσουν μοντέλα ανακυκλώσιμων και μη ανακυκλώσιμων αντικειμένων και κάδων
ανακύκλωσης και συμβατικών κάδων. Θα εκτυπώσουν τις δημιουργίες τους σε τρισδιάστατο εκτυπωτή και θα τα αξιοποιήσουν
στη διαδραστική έκθεση που θα παρουσιάσουν στους μαθητές και στις μαθήτριες του σχολείου και στην υπόλοιπη κοινότητα.
6. Πλάνο Δράσης: Σε συνεργασία με τους εκπαιδευτικούς τους, οι μαθητές/τριες θα δημιουργήσουν ένα σαφές πλάνο
δράσης. Θα σχηματίσουν ομάδες εργασίας με συγκεκριμένες αρμοδιότητες (σχεδίαση QR Codes, ανάπτυξη της πλατφόρμας,
ανάλυση δεδομένων, επικοινωνία με το κοινό) και θα οργανώσουν τα βήματα υλοποίησης. Παράλληλα, στο μάθημα της
πληροφορικής όλα τα παιδιά θα γνωρίσουν το ελεύθερο και ανοιχτό λογισμικό σχεδιασμού Tinkercad και θα σχεδιάσουν, ανά
ομάδες, αντικείμενα που ανακυκλώνονται ή δεν ανακυκλώνονται και πράσινους και μπλε κάδους ανακύκλωσης, σε κλίμακα,
ώστε να ετοιμάσουν τα έργα τους για την διαδραστική έκθεση.
7. Παρεμβάσεις: Οι μαθητές/τριες θα υλοποιήσουν τις προτάσεις τους, τοποθετώντας τα αυτοκόλλητα με QR Codes στους
μπλε κάδους και αναπτύσσοντας την πλατφόρμα πληροφόρησης. Θα διοργανώσουμε μία έκθεση με τα τρισδιάστατα
εκτυπωμένα αντικείμενα. Στη διάρκεια αυτής της φάσης, θα χρησιμοποιηθούν εργαλεία ανοικτού κώδικα και ένας τρισδιάστατος
εκτυπωτής για την κατασκευή των τρισδιάστατων αντικειμένων, ενσωματώνοντας τη μαθητοκεντρική προσέγγιση.
8. Ανατροφοδότηση: Μετά την υλοποίηση των πρώτων παρεμβάσεων, οι μαθητές/τριες θα συλλέξουν ανατροφοδότηση από
τους πολίτες και τους αρμόδιους φορείς. Θα καταγράψουν τα τυχόν προβλήματα που προκύπτουν και θα εντοπίσουν περιοχές
για περαιτέρω βελτίωση και θα τα κοινοποιήσουν στην αρμόδια αρχή του Δήμου Λεβαδέων.
9. Τροποποιήσεις και Διάχυση: Με βάση τα αποτελέσματα της ανατροφοδότησης, οι μαθητές/τριες θα προχωρήσουν σε
τροποποιήσεις των αρχικών προτάσεων και θα διοργανώσουν εκδηλώσεις για την παρουσίαση των αποτελεσμάτων στην
τοπική κοινότητα. Θα προβληθούν τα οφέλη της ανακύκλωσης και της χρήσης της τεχνολογίας στην καθημερινή ζωή. Η
διαδραστική έκθεση των τρισδιάστατων έργων των παιδιών θα αναδείξει το έργο τους και τη σημασία της ανακύκλωσης στην
τοπική κοινότητα. Οι μαθητές/τριες άλλων τμημάτων θα δοκιμάσουν τη σωστή τοποθέτηση αντικειμένων στους κατάλληλους
κάδους.
10. Αξιολόγηση: Οι μαθητές/τριες θα αξιολογήσουν την αποτελεσματικότητα του έργου, τόσο στην αύξηση της ανακύκλωσης
όσο και στην ενημέρωση των πολιτών. Θα εξετάσουν την πιθανότητα επέκτασης του έργου σε άλλες περιοχές της πόλης ή
ακόμα και σε άλλες πόλεις.
11. Διάδοση Καλών Πρακτικών: Στο τελευταίο στάδιο, οι μαθητές/τριες θα διαδώσουν τις καλές πρακτικές που αναπτύχθηκαν,
τόσο σε τοπικό επίπεδο όσο και σε ευρύτερο επίπεδο, μέσω εκδηλώσεων, παρουσιάσεων και εκπαιδευτικών εργαλείων.
Συμμετέχοντα Δημοτικά: 10ο Δημοτικό Σχολείο Λιβαδειάς, Δημοτικό Σχολείο Γρανίτσας, Δημοτικό Σχολείο Φουρνά,
Δημοτικό Σχολείο Αγίου, Δημοτικό Σχολείο Ωρεών, 2ο Δημοτικό Σχολείο Ιστιαίας, 3ο Δημοτικό Σχολείο
Βασιλικού, 3ο Δημοτικό Σχολείο Ν. Αρτάκης, Δημοτικό Σχολείο Λιανοκλαδίου, Δημοτικό Σχολείο Δομοκού, 20ο
Δημοτικό Σχολείο Λαμίας, Δημοτικό Σχολείο Δεσφίνας

Eκπαιδευτικοί στόχοι του έργου 
1.Προώθηση της Υπολογιστικής Σκέψης: Οι μαθητές/τριες εφαρμόζουν βασικές αρχές υπολογιστικής σκέψης, όπως η ανάλυση
προβλημάτων, η σχεδίαση και ανάπτυξη λύσεων, και η βελτιστοποίηση της επικοινωνίας μέσω τεχνολογίας.
2.Ενίσχυση της γνώσης στο STEAM: Το έργο συνδυάζει τεχνολογία (QR Codes, ανάπτυξη πλατφόρμας), επιστήμες (ανακύκλωση
και περιβαλλοντική εκπαίδευση), εφαρμοσμένα μαθηματικά (προγραμματισμός και σχεδιασμός συστημάτων), και τέχνη (σχεδίαση
των αυτοκόλλητων).
3.Περιβαλλοντική Εκπαίδευση και Ευαισθητοποίηση: Μέσω του έργου, οι μαθητές/τριες και οι χρήστες εκπαιδεύονται στη σημασία
της σωστής διαχείρισης απορριμμάτων και στην ενίσχυση της περιβαλλοντικής συνείδησης.
4.Ανάπτυξη δεξιοτήτων: Οι μαθητές συμμετέχουν σε όλες τις φάσεις του έργου, αναπτύσσοντας δεξιότητες όπως:
o Κριτική και δημιουργική σκέψη.
o Συνεργασία και ομαδική εργασία.
o Χρήση ανοικτών τεχνολογιών για την υλοποίηση λύσεων.
5.Σύνδεση σχολείου με την κοινωνία: Το έργο ενισχύει τη σύνδεση του σχολείου με την τοπική κοινότητα, προσφέροντας μια
πρακτική λύση που προάγει την αειφορία και τη συνεργασία.
6.Ανάπτυξη προσωπικών δεξιοτήτων: Οι μαθητές/τριες ενισχύουν την αυτοεκτίμηση και την αυτοπεποίθησή τους, συμμετέχοντας
ενεργά σε ένα έργο που έχει άμεση εφαρμογή και αντίκτυπο στην κοινωνία.
Με την υλοποίηση του έργου, στόχος είναι να αναδειχθεί η σημασία της τεχνολογίας ως εργαλείο για τη βελτίωση της
καθημερινότητας και την προστασία του περιβάλλοντος.
